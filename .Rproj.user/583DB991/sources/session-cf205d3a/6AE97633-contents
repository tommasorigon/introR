---
title: "R per l'analisi statistica multivariata"
subtitle: 'Esame 22 Febbraio 2022'
author: "[Tommaso Rigon]{.orange}"
institute: "_Università degli Studi di Milano-Bicocca_"
lang: it
execute:
  cache: false
format:
  html:
    html-math-method: katex
    echo: true
    callout-appearance: minimal
    theme: [cosmo, ../template.css]
    toc: true
    toc-title: Table of contents
    embed-resources: false
    code-line-numbers: false
    smooth-scroll: true
    code-fold: false
    code-summary: "Show the code"
    fig-dpi: 200
    highlight-style: github
editor: 
  markdown: 
    wrap: 72
editor_options: 
  chunk_output_type: console
---

```{r startup, include = FALSE, message = FALSE, warning = FALSE}
knitr::opts_chunk$set(echo = T, eval = T, message = F, warning = F, error = F, comment = NA, cache = F, include = T, R.options = list(width = 220))
```

## Problema 1

Si carichi in memoria il dataset `swiss` presente in **R**. Il dataset
si riferisce a $n = 47$ province della svizzera Francese.

1.  (1pt) Si aggiunga al dataset una nuova variabile, chiamata
    `logEducation`, la quale contiene il logaritmo della variabile
    `Education`.

2.  (1pt) Si produca un grafico opportuno che metta in relazione la
    variabile `logEducation` e `Agriculture`.

3.  (2pt) Si ottengano le matrici di covarianza e di correlazione
    relative alle variabili `Fertility`, `Agriculture` e `logEducation`.

4.  (2pt) Si calcolino degli opportuni indici di posizione e variabilità
    per la variabile `Agriculture`.

5.  (6pt) Si calcoli la correlazione parziale tra le variabili
    `Agriculture` e `Fertility` al netto della variabile `logEducation`,
    che si ottiene come segue. Si costruisca un modello di regressione
    lineare usando `Agriculture` come variabile risposta ($y$) e
    `logEducation` ($x$) come variabile esplicativa. Analogamente, si
    costruisca un modello di regressione usando `Fertility` come
    variabile risposta e `logEducation` come variabile esplicativa. Si
    ricordi che le stime ai minimi quadrati sono pari a $$
    \hat{\alpha} = \bar{y} - \hat{\beta}\bar{x}, \qquad \hat{\beta} = \frac{\text{cov}(x,y)}{\text{var}(x)}.
    $$ Il coefficiente di correlazione parziale si ottiene quindi
    calcolando il coefficiente di correlazione tra i residui di entrambi
    i modelli.

## Problema 2

Una variabile aleatoria continua $X$ segue una distribuzione di
Kumaraswamy di parametri $\alpha, \beta$ se la sua densità è pari a:

$$
f(x) = \alpha \beta x^{\alpha - 1}(1 - x^\alpha)^{\beta - 1}, \qquad 0 < x < 1.
$$

È inoltre possibile dimostrare che la funzione di ripartizione è pari a

$$
F(x) = 1 - (1 - x^\alpha)^\beta, \qquad 0 < x < 1.
$$ Infine, la funzione quantile è pari a

$$
\mathcal{Q}(p) = (1 - (1 - p)^{1/\beta})^{1/ \alpha}, \qquad 0 < p < 1. 
$$

1.  (4pt) Si implementino le funzioni `dkum(x, alpha, beta)`,
    `pkum(x, alpha, beta)` e `qkum(x, alpha, beta)` le quali fanno
    riferimento rispettivamente alla densità, alla funzione di
    ripartizione e alla funzione quantile.

2.  (2pt). Si faccia un grafico nell'intervallo $(0, 1)$ di tutte e tre
    le funzioni precedenti, per $\alpha = \beta = 2$.

3.  (2pt) Si costruisca una funzione `rkum(R, alpha, beta)` che campiona
    `R` valori pseudo-casuali dalla variabile aleatoria di Kumaraswamy.

4.  (2pt) Si ottenga una stima Monte Carlo della densità di $X$, quando
    $\alpha = \beta = 2$ e la si confronti con la funzione di densità
    `dkum` ottenuta in precedenza.

5.  (2pt) Si ottenga un'approssimazione Monte Carlo della media $E(X)$,
    quando $\alpha = \beta = 2$. Si quantifichi opportunamente l'errore
    commesso.

## Problema 3

Siano $y = (y_1,\dots,y_n)$ delle realizzazioni iid di una variabile
aleatoria discreta con legge Poisson di parametro $\lambda$. Si
considerino i seguenti stimatori per la probabilità $\psi = P(Y = 0)$,
dove $Y \sim \text{Pois}(\lambda)$

$$
T_1 = e^{-\bar{y}}, \qquad T_2 = \frac{1}{n}\sum_{i=1}^n I(y_i = 0),
$$ in cui $\bar{y}$ e $I(\cdot)$ rappresentano la media aritmetica e la
funzione indicatrice.

1.  (4pt) Supponendo $\lambda = 2$, si verifichi empiricamente se i due
    stimatori sono consistenti.

2.  (2pt) Supponendo $\lambda = 2$ e per $n = 20$, si effettui uno
    studio di simulazione e si calcoli la distorsione degli stimatori
    $T_1$ and $T_2$.

3.  (2pt) Supponendo $\lambda = 2$ e per $n = 20$, si stabilisca quale
    dei due stimatori è preferibile in termini di errore quadratico
    medio.
