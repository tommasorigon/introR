---
title: "R per l'analisi statistica multivariata"
subtitle: 'Esame 24 Febbraio 2021'
author: "[Tommaso Rigon]{.orange}"
institute: "_Università degli Studi di Milano-Bicocca_"
lang: it
execute:
  cache: false
format:
  html:
    html-math-method: katex
    echo: true
    callout-appearance: minimal
    theme: [cosmo, ../template.css]
    toc: true
    toc-title: Table of contents
    embed-resources: false
    code-line-numbers: false
    smooth-scroll: true
    code-fold: false
    code-summary: "Show the code"
    fig-dpi: 200
    highlight-style: github
editor: 
  markdown: 
    wrap: 72
editor_options: 
  chunk_output_type: console
---

```{r startup, include = FALSE, message = FALSE, warning = FALSE}
knitr::opts_chunk$set(echo = T, eval = T, message = F, warning = F, error = F, comment = NA, cache = F, include = T, R.options = list(width = 220))
```

## Problema 1

I numeri di **Stirling del secondo tipo** $S(n,k)$ rappresentano il
numero di possibili partizioni di un insieme di $n$ elementi formate da
$k$ termini. È possibile dimostrare che

$$
S(n, k) = \frac{1}{k!}\sum_{j=0}^k(-1)^{k-j}\binom{k}{j}j^n, 
$$ per qualsiasi valore di $k =1,\dots,n$. I **numeri di Bell** $B(n)$
rappresentano invece il numero di possibili partizioni di un insieme di
$n$ elementi, independentemente dal numero di termini, ovvero

$$
B(n) = \sum_{k=1}^n S(n, k).
$$

1.  (6pt) Si scrivano in **R** le funzioni `stirling2(n, k)` e `Bell(n)`
    che calcolano, rispettivamente, i coefficienti $S(n,k)$ e $B(n)$.

2.  (1pt) Utilizzando le funzioni del punto precedente, si dica in
    quanti modi è possibile dividere un insieme di $10$ elementi
    utilizzando $5$ gruppi.

3.  (1pt) Utilizzando le funzioni dei punti precedenti, si dica in
    quanti modi è possibile partizionare un insieme di $10$ elementi.

## Problema 2

Il **numero armonico generalizzato** è definito come

$$
H(n,\alpha) = 1 + \frac{1}{2^\alpha} + \cdots + \frac{1}{n^\alpha} = \sum_{k=1}^n\frac{1}{k^\alpha}, \qquad \alpha > 0.
$$

Inoltre, una variabile aleatoria discreta $X$ con supporto
$\{1,\dots, n\}$ segue una **distribuzione di Zipf** se

$$
P(X = k) = \frac{k^{-\alpha}}{H(n, \alpha)}, \qquad k=1,\dots,n,
$$ ed è pari a $0$ altrimenti.

1.  (2pt) Si scriva in **R** la funzione `H(n, alpha)` che calcola il
    numero armonico generalizzato. Quanto vale `H(10, 1)`?

2.  (2pt) Si scriva in **R** la funzione di probabilità
    `dzipf(k, n, alpha)` di una legge Zipf di parametri $n$ ed $\alpha$
    e la si calcoli nei valori `dzipf(5, 10, 2)`.

3.  (2pt) Per $n = 50$ e $\alpha = 1$, si rappresenti graficamente la
    legge di probabilità di una distribuzione Zipf tramite un diagramma
    a bastoncini.

4.  (2pt) Si supponga che $X$ segua una Zipf di parametri $n = 100$ e
    $\alpha = 2$. Si calcoli la probabilità $P(X \ge 10)$.

5.  (3pt) Si scriva in **R** la funzione `rzipf(R, n, alpha)` che simula
    `R` valori casuali da una distribuzione Zipf. **Suggerimento**: si
    faccia uso della funzione `sample`.

6.  (2pt) Sfruttando la funzione `rzipf`, si ottenga un'approssimazione
    del valore atteso $E(X)$, quando $n = 50$ e $\alpha = 1$.

## Problema 3

Si consideri il dataset `bacteria` della libreria `MASS` e lo si carichi
in memoria. La variabile `y` indica la presenza (`y`) o l'assenza (`n`)
del batterio *"H influenzae"* in alcuni bambini. La variabile `trt`
indica invece il trattamento ricevuto.

1.  (3pt) L'indice di eterogeneità di Gini è definito come
    $G = 1 - \sum_{j=1}^kf_j^2$, dove $f_1,\dots,f_k$ sono le frequenze
    relative di una variabile qualitativa con modalità $c_1,\dots,c_k$.
    Si costruisca in **R** la funzione `Gini(x)` che calcola l'indice di
    Gini di una variabile qualitativa `x`. Si ottenga quindi
    `Gini(bacteria$trt)`.

2.  (1pt) Si costruisca dataset `bacteria2` contenente le osservazioni
    relative alla sesta settimana di sorveglianza (`week` = `6`). Da
    quante osservazioni è composto?

3.  (1pt) Utilizzando il dataset `bacteria2`, si costruisca una tabella
    di contingenza che mette in relazione le variabili `y` e `trt`.

4.  (2pt) Utilizzando il dataset `bacteria2`, si ottengano le
    distribuzioni di frequenza condizionate della variabile `y`, per
    ciascun valore della variabile `trt`. Ci sono delle differenze tra
    queste distribuzioni?

5.  (2pt) Utilizzando il dataset `bacteria2`, si ri-eseguano i due punti
    precedenti (ovvero 3. e 4.) dopo aver raggruppato i valori `drug` e
    `drug+` della variabile `trt` in un unico valore, chiamato ad
    esempio `drug_and_drug+`. I risultati sono diversi da quelli
    ottenuti al punto precedente (4.)?
