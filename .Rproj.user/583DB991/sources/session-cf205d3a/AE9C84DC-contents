---
title: "R per l'analisi statistica multivariata"
subtitle: "Introduzione al corso"
author: "[Tommaso Rigon]{.orange}"
lang: it
institute: "_Università degli Studi di Milano-Bicocca_"
execute:
  cache: false
filters: 
  - remove-pause.lua
format:
  html:
    html-math-method: katex
    echo: true
    callout-appearance: minimal
    theme: [cosmo, ../template.css]
    toc: true
    toc-title: Table of contents
    embed-resources: false
    code-line-numbers: true
    smooth-scroll: true
    code-fold: false
    code-summary: "Show the code"
    fig-dpi: 200
    highlight-style: github
editor: 
  markdown: 
    wrap: 72
editor_options: 
  chunk_output_type: console
---
## ASM

L'analisi statistica multivariata riguarda l'**analisi congiunta** di **più variabili** misurate sul medesimo insieme di unità statistiche.

Nei corsi precedenti (ad es. Statistica I), ci si è concentrati su una o due variabili alla volta. In contesti reali le variabili coinvolte sono quasi sempre ben più di 2.

Il **modulo AE** è la naturale prosecuzione di un corso di statistica descrittiva, applicato al caso in cui le variabili sono più di 2.

Il **modulo MS** estende e analizza nel dettaglio il **modello lineare**, nel caso in cui le variabili esplicative sono molte.

Le tecniche per l'analisi di dati multivariati possono avere una natura descrittiva / esplorativa (AE) oppure inferenziale (MS).

## Organizzazione del corso

Pagina e-learning: <https://elearning.unimib.it/enrol/index.php?id=37030>

Pagina web di **ASM-R**: <https://tommasorigon.github.io/introR/>

Nella pagina web del corso potete trovare:

-   Ultimi avvisi
-   Materiale didattico da scaricare (slide, esercizi, etc.)
-   Modalità d'esame
-   Propedeuticità, regole del salto d'appello
-   Altro

**Tutor**: Luca Danese ([l.danese1\@campus.unimib.it](mailto:l.danese1@campus.unimib.it){.email}).

## Propedeuticità

Questa attività formativa **deve essere preceduta** dal superamento e registrazione dei seguenti esami:

-   Algebra lineare;
-   Analisi Matematica I;
-   Calcolo delle Probabilità;
-   Statistica I.

**Non è possibile iscriversi alla prove parziali** di R, AE, MS, senza aver prima registrato le attività formative sopra elencate.

È tuttavia sempre **possibile frequentare** le lezioni.

## Registrazione del voto

Il **voto finale** di ASM è determinato dalla **media** (ponderata con i rispettivi CFU) dei voti conseguiti nelle tre parti R, AE e MS (arrotondato all'intero più vicino).

Per poter registrare il voto di ASM, è necessario aver conseguito un voto sufficiente ($\ge 18$) nelle prove di R, AE e MS ma anche **iscriversi** all'appello di ASM.

Quindi per registrare l'esame è necessario **iscriversi all'appello** di ASM (15 CFU) ai fini della verbalizzazione.

## Salto d'appello

In ottemperanza al Regolamento Didattico di Ateneo, per l'insegnamento ASM è previsto il **salto d'appello**.

Per **motivi didattici**, agli studenti i quali nel primo appello della sessione Invernale ed Estiva consegnano un compito scritto, chiedendone la correzione, che palesa lacune tali da essere considerate non colmabili nel tempo che intercorre tra l'appello in questione ed il successivo, ovvero una **votazione inferiore a 9/30**.

Per **motivi disciplinari**, agli studenti che durante gli esami scritti vengano sorpresi a **copiare**, a scambiare informazioni coi compagni, a riversare sull'elaborato informazioni provenienti da qualsiasi supporto di cui non è permesso l'utilizzo.

Per **motivi organizzativi**, agli studenti che si **iscrivono** ripetutamente (3 volte consecutive) agli appelli **senza presentarsi**, senza effettuare la disiscrizione o avvisare per mail con adeguata motivazione per l'assenza.

## ASM-R

Il **modulo R** è in larga misura una **revisione** di argomenti che dovreste già conoscere bene. Nello specifico, ci occuperemo di

-   Statistica descrittiva (Statistica I);
-   Calcolo delle probabilità;
-   Inferenza statistica (Statistica II).

Al tempo stesso, il **modulo R** è un esame di **programmazione in R**.

#### Nota

ASM-R non è una "introduzione" al software **R**. Lo scopo del corso è mostrare come risolvere **problemi statistici** reali disponendo di un **computer**.

In altre parole, all'esame verranno valutati sia la **forma** (programmazione) che il **contenuto** (analisi statistica).

## Programma dettagliato

Il corso ASM-R è costituito da $4$ **macro-argomenti**.

#### Introduzione ad **R**

Concetti di base, elementi di programmazione, vettori, matrici, dataframes, funzioni.

#### Statistica descrittiva

Revisione degli argomenti di Statistica I usando **R**. Analisi descrittiva di un dataset.

#### Calcolo delle probabilità

Variabili aleatorie, numeri pseudo-casuali, applicazioni del metodo Monte Carlo.

#### Inferenza statistica

-   Metodi numerici per l'analisi di verosimiglianza.
-   Metodi Monte Carlo per il calcolo delle proprietà di uno stimatore (distorsione, varianza, consistenza).

## **R** software

Il software **R** è contemporaneamente un **linguaggio di programmazione** ed un **software per l'analisi dei dati**.

È distribuito gratuitamente dal gruppo **The R Project for Statistical Computing** (<http://www.r-project.org>).

Un gruppo di ricercatori, l'**R Core Team**, costituito oggi da circa 20 membri, si occupa dei codici sorgente.

Il software **R** è in continua evoluzione: dalla versione `0.64` si è giunti ad oggi (Novembre 2022) allo sviluppo della versione `4.2.2 (Innocent and Trusting)`.

È previsto un aggiornamento semestrale in quanto il gruppo di sviluppatori rilascia una **major release** all'anno e una sua **patch** ogni 6 mesi.

## Perché proprio **R**?

Perché si è deciso di usare **R** e non altri strumenti informatici, tra cui i linguaggi Python, Julia da un lato e i costosissimi software STATA, SAS, SPSS dall'altro?

**R** è probabilmente il più popolare linguaggio di programmazione tra i **statistici e data scientist**. Esiste da più di $20$ anni e può quindi contare su un ampia base di supporto.

**R** è open-source e **gratuito**.

**R** è sviluppato **da statistici per gli statistici**. Non è quindi un software generalista riadattato per l'analisi dei dati, ma uno strumento con delle precise finalità statistiche.

**R** è lo strumento primario per la **ricerca statistica**: tutte le volte che un nuovo metodo viene studiato, tendenzialmente viene pubblicato anche il corrispondente **pacchetto R**.

## Numero di pacchetti R pubblicati sul CRAN

![](img/number-of-submitted-packages-to-CRAN.png)

Il numero di pacchetti **R** disponibili sul CRAN (Comprehensive R Archive Network) continua a crescere **esponenzialmente**.

## Scaricare ed installare **R**

Come menzionato, **R** è un software libero e viene distribuito con la licenza `GNU GPL`.

Pertanto, per il download di **R** è sufficiente visitare il **Comprehensive R Archive Network** (<http://cran.r-project.org>), spesso abbreviato in **CRAN**.

**R** è **multi-piattaforma**, ovvero disponibile per Windows, Mac e Linux:

-   Microsoft Windows: <http://cran.r-project.org/bin/windows/base/>
-   MacOS: <http://cran.r-project.org/bin/macosx/>
-   Linux: <http://cran.r-project.org/bin/linux/>

#### Nota

Ovviamente, è fondamentale che installiate **R** sul vostro laptop personale, sia ai fini di questo corso che per gli esami successivi (non solo ASM!)

## Rstudio

**R** può essere utilizzato tramite linea di comando (R Console).

**RStudio** (<http://www.rstudio.org>) è un software open-source separato da **R**, ma che grazie alla sua interfaccia intuitiva ne rende più agevole l'uso.

RStudio è infatti un **IDE** (Integrated Development Environment).

Anche RStudio è disponibile per differenti piattaforme (Windows, Mac, Linux).

Per il download: <http://www.rstudio.com/products/rstudio/download/>

L'uso di Rstudio è facoltativo, ma altamente raccomandato.

## Affrontare il corso

Non è possibile imparare ad usare **R** semplicemente leggendo un libro o (peggio ancora) "studiando" dalle slides.

Al contrario, la **pratica** è probabilmente ciò che determina la buona preparazione di uno studente.

Un pessimo modo di impiegare il proprio tempo è tentare di memorizzare i comandi **R**.

Viceversa, è importante svolgere il maggior numero possibile di **esercizi** sforzandosi di non guardare le soluzioni se non dopo aver provato a risolverlo.

Nel caso aveste finito gli esercizi e aveste già risolto autonomamente la lista di esami precedenti, potete provare a risolvere in **R** gli esami degli altri corsi.

#### Nota

All'esame è possibile consultare sia il **codice utilizzato a lezione** che la **documentazione** di **R** <https://github.com/tommasorigon/introR/tree/master/docs/lezioni/script>

## Verso un uso di **R** moderno...

Purtroppo, per ragioni di tempo, non affronteremo gli aspetti più **moderni** e recenti del software **R**. Alcuni importanti pacchetti sono menzionati nel seguito.

Pacchetti `dplyr, tidyr, readr` facenti parte del cosiddetto `tidyverse`. Si tratta di strumenti estremamente efficienti per la manipolazioni di dataset.

Pacchetto `ggplot2`. Rappresentazioni grafiche avanzate e di alta qualità, basate sul concetto di **grammar of graphics**.

Pacchetto `shiny`. Strumenti per la creazione di siti web interattivi, in cui **R** rimane nel back-end.

Un caso studio di Shiny: <http://bicocca-datalab.shinyapps.io/covid19/>

## Statistica e data science

#### ASA Statement on the Role of Statistics in Data Science (2015)

While there is not yet a consensus on what precisely constitutes data science, three professional communities, all within computer science and/or statistics, are emerging as foundational to data science:

-   Database Management enables transformation, conglomeration, and organization of data resources;
-   **Statistics** and Machine Learning convert **data into knowledge**;
-   Distributed and Parallel Systems provide the **computational infrastructure** to carry out data analysis.

È quindi chiaro che la statistica moderna non può prescindere dall'uso di software.

ASA statement: <https://magazine.amstat.org/blog/2015/10/01/asa-statement-on-the-role-of-statistics-in-data-science/>

## Competenze & mercato del lavoro

Un laureato/a in statistica che ambisce a fare carriera come statistico/a, non deve sottovalutare l'importanza degli aspetti informatici e computazionali.

È sufficiente visitare [LinkedIn](https://www.linkedin.com/) o altri siti web simili, per verificare che la conoscenza di almeno un software di programmazione (R, Python, Julia, etc) è un requisito essenziale.

Il **ruolo dello statistico** non è quello del programmatore. Lo statistico interviene principalmente per decidere **cosa fare** (analisi statistica) più che sul **come fare** (implementazione informatica).

Il "cosa" ed il "come" sono concetti legati a doppio filo: lo statistico deve sapersi interfacciare con i programmatori, o perfino svolgere l'intero lavoro in autonomia.

## Annuncio di lavoro I

![](img/IMG_0260.jpg){width="439"}

## Annuncio di lavoro II

![](img/IMG_0261.jpg){width="440"}
