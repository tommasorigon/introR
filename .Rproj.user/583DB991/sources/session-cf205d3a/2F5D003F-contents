---
title: "R per l'analisi statistica multivariata"
subtitle: 'Simulazione d''esame'
author: "[Tommaso Rigon]{.orange}"
institute: "_Università degli Studi di Milano-Bicocca_"
lang: it
execute:
  cache: false
format:
  html:
    html-math-method: katex
    echo: true
    callout-appearance: minimal
    theme: [cosmo, ../template.css]
    toc: true
    toc-title: Table of contents
    embed-resources: false
    code-line-numbers: false
    smooth-scroll: true
    code-fold: false
    code-summary: "Show the code"
    fig-dpi: 200
    highlight-style: github
editor: 
  markdown: 
    wrap: 72
editor_options: 
  chunk_output_type: console
---

```{r startup, include = FALSE, message = FALSE, warning = FALSE}
knitr::opts_chunk$set(echo = T, eval = F, message = F, warning = F, error = F, comment = NA, cache = F, include = T, R.options = list(width = 100), collapse = T, dpi = 200, fig.align = "center", fig.height = 4, fig.width = 8)
```

## Problema 1

Sia $X$ una variabile casuale uniforme discreta avente supporto sugli
interi da $1$ a $365$. Si assuma che il supporto di $X$ sia associato ad
ognuno dei giorni dell'anno (non bisestile); in particolare, $1$ indica
il primo Gennaio, mentre $365$ il 31 Dicembre.

------------------------------------------------------------------------

1.  A partire da queste informazioni si imposti uno studio di
    simulazione basato su $30000$ repliche per stimare la probabilità
    che in un gruppo di $39$ persone tutte siano nate in giorni diversi.

2.  Si stimi la probabilità dell'evento al punto precedente sotto
    l'ipotesi che nei primi $35$ giorni dell'anno la probabilità di
    nascere sia doppia rispetto agli altri giorni dell'anno; si utilizzi
    lo stesso numero di repliche del punto precedente.

## Problema 2

È noto che per generare numeri pseudo-casuali da una variabile casuale
continua $Z$ è sufficiente avere a disposizione un generatore di numeri
pseudo-casuali da una variabile uniforme continua nell'intervallo
$[0,1]$.

Infatti, si ha $z_\text{pc} = F^{-1}_Z(u_\text{pc})$ in cui
$z_\text{pc}$ è un numero pseudo-casuale da $Z$, $u_\text{pc}$ è un
numero pseudo-casuale da una variabile casuale uniforme in $[0,1]$ e
$F^{−1}_Z(\cdot)$ è l'inversa della funzione di ripartizione di $Z$,
ovvero la funzione quantile.

Si supponga che $Z$ sia una variabile casuale continua con funzione di
ripartizione $$
F(z) = \frac{e^z}{1 + e^z}.
$$ Si generino, secondo la definizione $F^{-1}_Z(u_\text{pc})$, $10000$
numeri pseudo-casuali da $Z$. Quindi, utilizzando i numeri
pseudo-casuali generati al punto precedente, si approssimino:

a.  Il valore atteso $\mathbb{E}(Z)$
b.  La varianza $\text{var}(Z)$
c.  La probabilità che $Z$ sia compresa tra $1$ e $2$.

## Problema 3

Nel file `auto.txt` disponibile al link
<https://tommasorigon.github.io/introR/data/auto.txt> si riportano dati
relativi ad alcuni modelli di autobili presenti in commercio negli Stati
Uniti tra il 1973 e il 1974. Le variabili presenti nell'insieme di dati
fornito sono

1.  `mpg`: consumo (miglia / galloni)
2.  `cyl`: numero di cilindri
3.  `disp`: cilindrata (pollici cubici)
4.  `hp`: cavalli
5.  `drat`: rapporto ase posteriore/anteriore
6.  `wt`: peso (in libbre)
7.  `qsec`: tempo a percorrere 1/4 di miglio con partenza da fermo
8.  `vs`: disposizione dei cilindri (`0` = a V, `1` = in linea)
9.  `am`: cambio (`0` = automatico, `1` = manuale)
10. `gear`: numero di marce
11. `carb`: numero di carburatori

------------------------------------------------------------------------

Una volta caricati i dati in **R**:

1.  Indicare la classe dell'oggetto importato.

2.  Indicare il numero di righe e colonne dell'oggetto importato.

3.  Indicare la classe della variabile `vs`: se diversa da `factor`,
    convertirla e rinominare opportunamente i livelli come `V` e
    `Linea`.

4.  Calcolare le frequenze relative di `cyl` condizionate a `gear=3`.

5.  Dire se è corretto affermare che "il $60$-simo percentile della
    distribuzione dei cavalli delle auto con disposizione dei cilindri a
    V è maggiore rispetto al numero medio di cavalli delle auto con
    disposizione dei cilindri in linea".
